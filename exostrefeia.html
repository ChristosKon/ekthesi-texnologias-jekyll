---
layout: info
title: Εξωστρέφεια
permalink: /exostrefeia/
---
<div class="row">
    <div class="col-12">
        <p>
            Εδώ και 17 χρόνια οι μαθητές του 6ου Γυμνασίου Θεσσαλονίκης, μέσα από την Έκθεση Τεχνολογίας, προσπαθούν να ανοίξουν το σχολείο τους στην κοινωνία. Προσκαλούν τον κόσμο για να δει και να αξιολογήσει τις προσπάθειές τους και παράλληλα προσφέρουν δράσεις που έχουν άμεση σχέση με την Επιστήμη και την Τεχνολογία.<br><br></p>
        <img class="rounded mx-auto d-block width60 mb-3" src="{{'/assets/img/exo0-1080.JPG' | prepend: site.baseurl }}" alt="" />
        <p>Κάθε χρόνο έχουμε την τύχη να προβάλουν την Έκθεσή μας τα ΜΜΕ (τηλεόραση, ραδιόφωνο, εφημερίδες, Διαδίκτυο), δίνοντας την ευκαιρία να τη μάθουν περισσότεροι συμπολίτες μας.<br><br>
            Τον Απρίλιο 2017 μια επιλογή από τις καλύτερες μακέτες από όλες τις προηγούμενες Εκθέσεις Τεχνολογίας εκτέθηκε για 3 εβδομάδες περίπου στο Γυάλινο Περίπτερο στον Κήπο του Απογευματινού Ήλιου στη Νέα Παραλία Θεσσαλονίκης, μια εκδήλωση που γνώρισε μεγάλη επιτυχία και χάρισε αξέχαστες στιγμές χαράς στους μαθητές μας, που ανέλαβαν και πάλι με μεράκι και ενθουσιασμό την ξενάγηση των επισκεπτών.(αφίσα, φωτογραφίες, βίντεο)<br><br></p>
        <img class="rounded mx-auto d-block width60 mb-3" src="{{ '/assets/img/exo-1080.JPG' | prepend: site.baseurl }}" alt="" />
        <p>
            Κάποιες από τις μακέτες των μαθητών μας έχουν βρει τη θέση τους έξω από το σχολείο, όπως η μακέτα του Κέντρου Διάδοσης Επιστημών Noesis, που κοσμεί το γραφείο του Διευθυντή του Noesis, η μακέτα του Ιστορικού Αρχείου Μακεδονίας, που φιλοξενείται στο Ι.Α.Μ. και η μακέτα του Κέντρου Ημερήσιας Φροντίδας της Συζωής, που κοσμεί το κτίριο του ΚΗΦ της Συζωής στην Καλαμαριά.<br><br>
            Στο πλαίσιο της κοινωνικής ευαισθητοποίησης των μαθητών, το σχολείο μας έχει «υιοθετήσει» τα παιδιά με τύφλωση και πρόσθετες αναπηρίες του Συλλόγου «Συζωή» και οι μαθητές μας αφιερώνουν κάθε χρόνο την Έκθεση Τεχνολογίας στη «Συζωή», ανταλλάσσουν επισκέψεις και με κάθε ευκαιρία προβάλλουν τη Συζωή και το έργο της.<br><br>
            Τέλος, ευχαριστούμε πολύ το Κέντρο Διάδοσης Επιστημών Noesis, την εταιρία My Yogurt και την εταιρία Go Kart,  για την ευγενική τους χορηγία στα βραβεία των νικητών της Έκθεσης Τεχνολογίας.<br><br>
        </p>
        <img class="rounded mx-auto d-block width60 mb-3" src="{{ '/assets/img/exo3-1080.JPG' | prepend: site.baseurl }}" alt="" />
    </div>
</div>