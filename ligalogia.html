---
layout: info
title: Λίγα Λόγια
permalink: /ligalogia/
---
    	<div class="row">
    		<div class="col-12">
            <p>
                Το 6 Γυμνάσιο Θεσσαλονίκης βρίσκεται στην περιοχή του Ιπποκρατείου νοσοκομείου και περικλείεται από τις οδούς Παπαναστασίου, Ομήρου και Θεαγένους Χαρίση.<br><br>
                Τα κτίρια που στεγάζεται ήταν τα εξωτερικά ιατρεία του πρώην Ρωσικού Μαιευτηρίου. Το κεντρικό νεοκλασικό  κτίριο του Ρωσικού Μαιευτηρίου, σήμερα στεγάζει το Ιστορικό Αρχείο Μακεδονίας.<br><br>
                Στο 6ο Γυμνάσιο Θεσσαλονίκης φοιτούν κατά παράδοση εδώ και πολλά χρόνια οι μαθητές με πρόβλημα όρασης από τη Σχολή Τυφλών.
                Στο πλαίσιο του μαθήματος της Τεχνολογίας στην Α΄τάξη του Γυμνασίου οι μαθητές κάνουν μια ατομική εργασία, δουλεύοντας με τη μέθοδο project.<br><br></p>
            <img class="rounded mx-auto d-block width60 mb-3" src="{{ '/assets/img/ligalogia-1.jpg' | prepend: site.baseurl}}" alt="" /> 
            <p>Διαλέγουν το θέμα που τους αρέσει, βρίσκουν πληροφορίες από διάφορες πηγές, συντάσσουν μια γραπτή εργασία, την παρουσιάζουν σε σεμινάρια στην τάξη, κάνουν τα κατασκευαστικά σχέδια της μακέτας τους (κάτοψη, πρόσοψη, πλάγια όψη) και τέλος κατασκευάζουν τη μακέτα τους, αποκλειστικά και μόνο στο χώρο του σχολείου.<br><br>
                Στη Β΄τάξη του Γυμνασίου οι μαθητές κάνουν μια ομαδική εργασία, που αφορά κυρίως τη μελέτη μιας επιχείρησης.
                Διαλέγουν μια επιχείρηση που τους αρέσει και αφού την επισκεφθούν, κάνουν μια εικονική επιχείρηση ως ομάδα, όπου ο καθένας έχει έναν συγκεκριμένο ρόλο (γενικός διευθυντής, διευθυντής marketing, οικονομικός διευθυντής, κλπ).<br><br>
                Μεταξύ άλλων, κάνουν έρευνα-γκάλοπ στο δρόμο, σχεδιάζουν λογότυπα και γυρίζουν ακόμα και διαφημιστικά σποτ!
                Τέλος, κάνουν τα σχέδια (κάτοψη, πρόσοψη, πλάγια όψη) και κατασκευάζουν τη μακέτα της επιχείρησης και πάλι μέσα στο εργαστήριο Τεχνολογίας και μόνο.<br><br>
                Πολλές φορές χρειάζεται να θυσιάσουν το ελεύθερό τους χρόνο, προκειμένου το τελικό αποτέλεσμα να είναι όσο πιο πιστό στην πραγματικότητα, αλλά και να έχει στοιχεία τόσο λειτουργικά, όσο και εντυπωσιακά.<br><br>
                Όλες οι μακέτες στις αρχές κάθε Οκτώβρη εκτίθενται στην καθιερωμένη εδώ και χρόνια Έκθεση Τεχνολογίας του 6ου Γυμνασίου Θεσσαλονίκης, μια εκδήλωση-γιορτή, όπου το σχολείο ανοίγει τις πόρτες του στην κοινωνία και υποδέχεται τους επισκέπτες, μέσα σε ένα κλίμα χαράς και προσφοράς. Οι επισκέπτες έχουν τη δυνατότητα να ψηφίσουν τις καλύτερες μακέτες, αλλά και να παρακολουθήσουν παράλληλες δράσεις, όπως βίντεο με σκηνές από το πώς φτιάχτηκαν οι μακέτες, εκλεκτούς προσκεκλημένους καθηγητές από το ΑΠΘ με βιωματικά προγράμματα πάνω σε διάφορα επιστημονικά θέματα, αλλά και παιχνίδια ευφυΐας, 3D εκτυπωτή και αστροπαρατήρηση!<br><br></p>
            <img class="rounded mx-auto d-block width60 mb-3" src="{{ '/assets/img/ligalogia-2.jpg' | prepend: site.baseurl}}" alt="" />
            <p>Αυτό , όμως, που κάνει την Έκθεση Τεχνολογίας του 6ου Γυμνασίου ξεχωριστή είναι το γεγονός ότι οι μαθητές έχουν ένα διπλό ρόλο. Εκτός από κατασκευαστές των μακετών είναι και αυτοί που υποδέχονται τους επισκέπτες και τους ξεναγούν, εξηγώντας τους πώς έφτιαξαν τα έργα τους.<br><br>
                Η Έκθεση Τεχνολογίας του 6ου Γυμνασίου Θεσσαλονίκης, μετά από αυτή την 20ετή πορεία της, βγαίνει από τα όρια του σχολείου και εδώ, στο γυάλινο περίπτερο του Κήπου του απογευματινού ήλιου της Νέας Παραλίας, αυτοσυστήνεται στους συμπολίτες μας, με μια επιλογή από τις καλύτερες δημιουργίες της, ως μια ζωντανή απόδειξη ότι και στο σημερινό δημόσιο σχολείο, οι μαθητές μπορούν ακόμα να εμπνέονται, να συνεργάζονται, να δημιουργούν και να χαίρονται.<br><br>

            </p>
        </div>
    </div>